---
title: ''
contentType: prose
---

Felixi Vodičkovi

Hledal jsem po Čechách potměchuť.  
Aby se koním leskla srst.  
Aby se usmál sám Pámbu.  
A našel jsem svízel.   A  
bojínek.   A  
babí hněv.   A  
hanbu.

Hledal jsem něco na podpal.  
Neboť je čas, kdy zabije  
i vločka sněhu,   když míří.  
A našel jsem jen mokrý kříž.   A   
mokré kopí, zlomené  
u nohou  
svatého Jiří.

Je jaro.   Prostřed sněžných Čech  
smrtná jak svícen strmí Bílá Hora.  
Na jejím vrchu tvrz, kde spí má řeč.  
Chodím tam klečet.  
V rukou bílý list,  
který jsem kdysi darem vzal  
od svého profesora.
