---
contentType: prose
---

## \* \* \*

Pluje Jívka,  
Rozkoš pluje,  
plují spolu do Metuje,

pluje,  
pluje Ipoltica do Čierného Váhu.

Jako by si slovo daly.  
Jako by je zdejší skály

braly pod přísahu.

Kvapí Stružka,  
kvapí modře,  
kvapí Hádek k řece Odře,

kvapí,  
kvapí potok Sokol k Velké Bielé Vodě.

Jako by se zaslíbily.  
Jako by se štěstí zbyly

zůstat na svobodě.

Běží voda,  
běží líně  
od Hukavy ke Slatině,

běží  
běží od Myslůvky do Moravské Dyje.

Jako by se samy bály.  
Jako by si prubovaly,

jak se na hrom bije.
