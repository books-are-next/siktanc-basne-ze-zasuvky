---
contentType: prose
---

## \* \* \*

Byl bál   Byl krajkovej  
Moraně u sudu  
koukala pod pátkem křídová sobota

Jak bych se ohlídnul  
po zdejším osudu

Koukal mu pod smrtí kanýrek života

Byl bál   Byl bubnovej  
Rusalky v potoce  
A rotní na hrázi třískali do helem

„Trojčí.   Tak co tu s ním?  
A budou vánoce…“

A brášci vedli mě smrkovým tunelem

Byl bál   Byl vínovej  
Kouřilo z guláše  
A blůmy kejvaly šlejfířům do čtení

Sec mazec v holínkách  
Sec laudon v papaše

A les se rozplakal jak živý stvoření
