---
title: ''
contentType: prose
---

<section>

Oldřichu Královi

Tys mlčíval —  
             já držel řeč.  
Tak ti teď mlčím slavnostně svou ódu.

Na hořkost žízní.  
             Sladkost žen.  
             Na temnou vodu v řece Cen.

Na krále Marky,  
             šťastlivce,   co pláčou bez důvodu.

A až se příště,  
             jako dřív,  
vyberem někam na malířskou půdu,

v kterémsi okně,  
             v prachu let,  
             najdem svůj věrný dvojportrét —

a já ti ho dám,  
             (moudřejší) podepsat od osudu.

Neb pýcha stromů,  
             že jsou sad,  
není jenom tak něco z lidské hlavy.

Jsou jedné bouře.  
             Jedné rzi.  
             Jednoho smíru s pařezy.

Tu běl,  
             tu jaksi nechávám pro sochy ze Zbraslavi.

</section>
